---
title: "Ścieżka kariery copywritera"
description: "**Wiesz już, [jak w 4 krokach stać się copywriterem](https://www.copywriting-blog.pl/od-zera-do-copywrtiera-czyli-4-kroki-do-kariery/). Dorabiasz lub utrzymujes..."
pubDate: 2015-09-18
readingTime: 3
heroImage: "/images/blog/sciezka-kariery-copywritera1-1024x320.jpg"
---

**Wiesz już, [jak w 4 krokach stać się copywriterem](https://www.copywriting-blog.pl/od-zera-do-copywrtiera-czyli-4-kroki-do-kariery/). Dorabiasz lub utrzymujesz się ze zleceń, praktykujesz w dużej firmie. Brzmi OK – ale do czasu. Lata lecą, więc warto przejść do kolejnego etapu. Istnieje wiele dróg, które mogą zaprowadzić Cię na szczyt copywritingu – chciałbym Ci pokazać 4 najbardziej podstawowe.**

## 1. Zakładasz własną agencję

Robisz to, jeżeli masz już swoich klientów, spore doświadczenie, dostrzegasz niszę na rynku. Pamiętaj, że w pojedynkę niewiele zdziałasz. Samo pisanie nie wystarczy, by znaleźć zlecenia. Musisz podzielić się nimi ze specjalistami w dziedzinie pozycjonowania, grafikami, programistami. No, chyba że potrafisz to wszystko zrobić samemu :). Długo jednak nie zostaniesz sam. Agencja to agencja – drużyna profesjonalistów.

## 2. Utrzymujesz się z contentu i pozycjonowania

Zarabiać na pisaniu mogą nie tylko literaci, copywriterzy lub dziennikarze. Jeżeli nie zostaniesz jednym z nich, możesz jeszcze zdobyć uznanie jako bloger. Istnieje coraz większa grupa osób, które zarabiają naprawdę godziwe środki tylko dlatego, że są internetowymi liderami opinii. Obojętnie, czy to moda, czy motoryzacja. Dzięki prowadzeniu własnego loga nagle możesz obudzić się obok szafy wypchanej ciuchami od projektantów albo kluczyków do niemieckiej limuzyny. Ale to długa i nieprzewidywalna ścieżka kariery. Możesz też zapewnić sobie stały przypływ gotówki dobrze wypozycjonowanymi stronami, które po prostu uzupełniasz o świeżą treść, a pieniążki płyną z Google AdSense. Ale to już temat na osobny artykuł.

## 3. Pracujesz przez Internet

Możesz nadal pracować w domu, ale wciąż piąć się do góry. Wszystko zależy od perspektyw w agencji, dla której pracujesz. Istnieją firmy, które zatrudniają do kilkudziesięciu współpracowników. Część zapewne związała się z nimi na stałe. Pamiętaj tylko, by nauczyć się odpowiednio wyceniać swoją pracę. Chyba nie chcesz upierać się przy siedzeniu w domu ze świadomością, że w jakimś biurze zarabiałbyś 4-krotnie większą pensję?

## 4. Korporacja

Nie każdy copywriter to freelancer. Znakomitym ukoronowaniem długiej ścieżki kariery, od zera do copywritera, może być wejście na rynek pracy biurowej, na którym każda marka potrzebuje specjalisty od przygotowywania kreatywnej i wartościowej treści. Światowe firmy najbardziej doceniają znaczenie dobrego contentu. Praca w korporacji to duża odpowiedzialność, ale też działanie w zespole, ze wszystkimi tego konsekwencjami. Możesz narzekać, że po latach niezależności musisz wspólnie podejmować pewne kroki. Z drugiej strony – zderzenie się z innymi specjalistami to szansa na nowe inspiracje, nowe perspektywy, poszerzenie kompetencji. Być może znudzi Ci się pisanie albo awansujesz do kadry kierowniczej?

**Podsumowując, droga na szczyt wiedzie różnymi ścieżkami. Każda ma swoje wady i zalety, każda może przynieść duże zyski lub zupełnie zawieść oczekiwania. Dlatego praca copywritera nie jest tak łatwa, jak mogłoby się wydawać. Faktem jednak, że stawia nieustanne wyzwania i zmusza do ciągłego samorozwoju.**

\*\* \*\*
