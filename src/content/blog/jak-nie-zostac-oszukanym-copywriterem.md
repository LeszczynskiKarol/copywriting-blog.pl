---
title: "Jak nie zostać oszukanym copywriterem"
description: "**Jeżeli jesteś początkowym copywriterem, prawdopodobnie nie pracujesz jeszcze w dużej agencji i musisz dbać o wszystkie aspekty swojej pracy osobiście. Również..."
pubDate: 2015-10-14
readingTime: 2
heroImage: "/images/blog/dokumenty.jpg"
---

**Jeżeli jesteś początkowym copywriterem, prawdopodobnie nie pracujesz jeszcze w dużej agencji i musisz dbać o wszystkie aspekty swojej pracy osobiście. Również o pozyskiwanie klientów. I tu pojawia się zagrożenie, bo tak jak niektórzy obawiają się nieuczciwych zleceniobiorców, tak i Ty masz prawo obawiać nieuczciwego zleceniodawcę. Dzięki poniższą wskazówkom być może uda Ci się uniknąć takiej sytuacji.**

## Pracuj w ramach umowy o dzieło lub umowy-zlecenie

Uczciwie spisana umowa gwarantuje obu stronom kontraktu zarówno pieniądze, jak i jasno określony zakres zlecenia. W tym momencie, jako copywriter, unikasz ryzyka wysyłania tekstów... na darmo (i za darmo). Formalności nie są zbyt duże, a zamiast spotkania wystarczy przesyłka pocztowa. Niestety, część klientów może nie chcieć spisać umowy. To już pierwszy sygnał nieprofesjonalnego podejścia i na przyszłość można zastanowić się nad unikaniem takich zleceń. Niestety, znając realia, nieraz się zawahasz i będziesz chciał przyjąć takie zlecenie mimo niejasności z podpisaniem umowy. W takim przypadku...

## Oczekuj zaliczki

Zleceniodawca nie chce spisać umowy? Trudno, jeżeli zgadzasz się na taki układ, warto zażądać innego poświadczenia – na przykład zaliczki w wysokości do 30% całego zlecenia. Sugeruję jednak, by szukać jedynie legalnych i jasnych zleceń. Nie zmienia to faktu, że w żadnej z sytuacji nie możesz dopuścić do oddania całości pracy, nie mając żadnych gwarancji zapłaty.

## Poznaj zleceniodawcę

Jeżeli jesteś copywriterem, to chyba potrafisz błyskawicznie poznać charakter i wizerunek firmy, z którą masz współpracować, prawda? Im bardziej transparentna i profesjonalna działalność, tym ufniej możesz wchodzić w relację. Złe opinie na forach o kontrahencie? Do anonimowych i krytycznych komentarzy w Internecie powinno się co prawda podchodzić z odpowiednim dystansem, jednak czasem mogą naprowadzić na wątpliwości. Jedyny sposób na ich rozwiązanie to czytelna i wyczerpująca komunikacja, poparta rzetelnym podejściem obu stron.

## Bądź komunikatywny

To prawda, że jeżeli masz zostać oszukanym, to mniej lub bardziej sympatyczne podejście do zleceniodawcy nie ma większego znaczenia. Nie zmienia to jednak faktu, że pełen profesjonalizm w formułowaniu oferty, możliwości, oczekiwań i sposobu pracy stanowią zabezpieczenie przed nieprzyjemnymi konsekwencjami. Nawet jeżeli klient okaże się naciągaczem, masz przynajmniej twarde dowody, że Twoje zachowanie było uczciwe i profesjonalne.

## Uważaj na:

    - potencjalnych klientów popełniających rażące błędy w e-mailach;

    - anonimowych zleceniodawców;

    - osoby negatywnie nastawione do wszelkich legalnych i bezpiecznych form transakcji;

    - podejrzanie otwartych, niewymagających i hojnych klientów.
