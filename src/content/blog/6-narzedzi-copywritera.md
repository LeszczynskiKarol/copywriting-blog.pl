---
title: "Narzędzia copywritera - czego potrzebujesz do pracy słowem"
description: "**Jeżeli myślisz, że jedynym narzędziem copywritera jest edytor tekstu i przeglądarka internetowa – mylisz się. Nie oznacza to jednak, że potrzebujesz wielu nar..."
pubDate: 2015-09-23
readingTime: 3
heroImage: "/images/blog/narzędzia-copywritera.jpg"
---

**Jeżeli myślisz, że jedynym narzędziem copywritera jest edytor tekstu i przeglądarka internetowa – mylisz się. Nie oznacza to jednak, że potrzebujesz wielu narzędzi. Poznaj kilka przydatnych aplikacji, które pozwolą Ci efektywniej przygotowywać profesjonalne treści.**

## Planowanie pracy

Planowanie to ważny element pracy copywritera. Ułożenie dziennego, tygodniowego lub miesięcznego harmonogramu treści powinno być podstawą do codziennych zmagań copywriterskich. Do planowania wykorzystuję świetną aplikację [Trello](http://www.trello.com), która pozwala doskonale i bardzo szczegółowo organizować projekty. Polecam się z nią zapoznać.

## Słowniki

Copywriter z biegiem lat poszerza zasób słów, lecz nikt nie jest doskonały. Nie obawiaj się źródeł synonimów – zarówno internetowych (ja używam [https://dobryslownik.pl](https://dobryslownik.pl/)), jak i w tradycyjnej formie. Omawiasz nową branżę i nie rozumiesz określonego pojęcia? Nie uciekaj od niego, tylko znajdź definicję. Słowniki sprawdzają się również w pracy z zagranicznymi materiałami. W przypadku chęci zrozumienia ogólnego sensu treści – wykorzystaj tłumacza Google albo jeszcze lepszy moim zdaniem słownik [PONS](http://pl.pons.com/t%C5%82umaczenie).

## Grafika

Aby treść przyciągnęła odbiorcę, musi być uzupełniona o multimedialne elementy. Prawdziwą kopalnią inspiracji i gotowych rozwiązań jest niezwykle intuicyjne narzędzie [Canva.com](http://canva.com/). Dzięki dostępnym szablonom możesz przygotować memy, grafiki dostosowane do konkretnych mediów społecznościowych, prezentacje, a nawet plakaty i wizytówki. Czasami jednak wystarczy zdjęcie. Bądź na to gotowy i skorzystaj z darmowych stocków – czyli portali oferujących darmowe fotografie do dowolnego użytku: [pexels.com](http://pexels.com/) i [freeimages.com](http://freeimages.com/).

## Notatnik

Ten wirtualny (np. Google Keep albo Evernote) lub drukowany – decyzja należy do Ciebie. Zapytasz – po co, skoro przecież od razu przygotowuję kolejny tekst? Tak, ale podczas copywriterskiej pracy zawsze trafiasz na dodatkowe linki, inspiracje, źródła. Nie porzucaj ich, nie zapominaj – notatnik to doskonałe narzędzie do luźnych zapisków, które mogą przynieść nieoczekiwane korzyści!

## Stoper

Profesjonalizm copywritera objawia się m. in. jego umiejętnością kontroli czasu pracy. Zarobki SEO copywritera są w ogromnej mierze uzależnione od tempa pisania, więc warto zaopatrzyć się w stoper. Zainstaluj aplikację na telefonie, wygooglaj stoper online, znajdź tradycyjny. Ważne, abyś nauczył się z niego optymalnie korzystać... Ja używam [online-stopwatch.com](http://online-stopwatch.com/).

## Proste przyjemności

Twoim najważniejszym narzędziem jest jednak zawsze... Twój mózg, Twój organizm. Żadna aplikacja nie pomoże, gdy osiągniesz maksymalne zmęczenie. Dlatego copywriter musi używać... kubka z ulubioną herbatą, miseczki zdrowych przekąsek, szklanki wody. Warto urozmaicić warsztat unikatowymi programami. [Noisli.com](http://www.noisli.com/) pozwala generować i mixować przyjemne dla ucha dźwięki natury ;-)

## Weryfikacja

Napisałeś tekst na czas, ozdobiłeś go, nie zapomniałeś zanotować żadnej inspiracji, czerpiesz z pracy przyjemność... To jednak nie koniec pracy.

Nie zapomnij sprawdzić:

- interpunkcji (jeżeli nie rozumiesz jej wszystkich zasad – wykorzystaj witrynę [Interpunkcja.com.pl](http://www.interpunkcja.com.pl/));

- czytelności tekstu (odpowiednia czytelność oznacza brak zbyt długich zdań, przeliczana jest na podstawie proporcji słów i zdań – skorzystaj z oceny [hemingwayapp.com](http://www.hemingwayapp.com/))

- unikalności źródła (warto wiedzieć, czy źródło nie jest kopią i zarazem – czy ktoś nie kradnie Twojej własności intelektualnej. Użyj [copyspace.com](http://www.copyspace.com/))

**Pamiętaj!**

Copywriter musi być na bieżąco z wydarzeniami. Aby nie tracić czasu na przeglądaniu dziesiątek portali – zgromadź wszystkie, które Cię interesują w jednym miejscu. Skorzystaj z czytników RSS, np. Google Reader.
