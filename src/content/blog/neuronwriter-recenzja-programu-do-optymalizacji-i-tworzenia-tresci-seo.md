---
title: "Neuronwriter - recenzja programu do optymalizacji i tworzenia treści SEO"
description: "**Zdarza mi się testować różne narzędzia do SEO copywritingu i pisania tekstów, a ostatnio w moje ręce wpadł Neuronwriter. W jaki sposób i czy warto wykorzystyw..."
pubDate: 2023-06-01
heroImage: "/images/blog/1.-panel-glowny-1024x552.png"
heroImageAlt: "Neuronwriter - recenzja programu do optymalizacji i tworzenia treści SEO"
readingTime: 6
---

**Zdarza mi się testować różne narzędzia do SEO copywritingu i pisania tekstów, a ostatnio w moje ręce wpadł Neuronwriter. W jaki sposób i czy warto wykorzystywać go w pracy copywritera? Zachęcam do zapoznania się z zawartymi w recenzji odczuciami z używania tego oprogramowania do tworzenia treści.**

## Neuronwriter – co to jest?

Skoro [recenzja LanguageTool](https://www.copywriting-blog.pl/languagetool-najlepsze-narzedzie-dla-copywritera-do-sprawdzania-pisowni/) za nami, przejdźmy do zdecydowanie bardziej zaawansowanego narzędzia, które jest też przeznaczone do innych zadań niż tylko weryfikacja treści pod kątem błędów językowych. [Neuronwriter](https://neuronwriter.com/) służy bowiem do pisania tekstów zoptymalizowanych pod kątem SEO, a także do analizy treści na konkurencyjnych stronach internetowych.

Oprogramowanie ma ułatwić tworzenie i optymalizację contentu podobnego do tego, który znajduje się na witrynach o największej widoczności w Google. Jako ciekawostkę warto podkreślić, że aplikacja jest tworzona i dystrybuowana przez firmę CONTADU z siedzibą w Zamościu. Zachęcamy też do zapoznania się z artykułem prezentującym inne przydatne [narzędzia copywritera](https://www.agencja-copywriterska.pl/blog/11-darmowych-narzedzi-copywritera-ktore-pomoga-ci-w-pisaniu-tekstow/).

## Optymalizacja treści SEO z Neuronwriter – jak działa program?

Jak to działa? Pierwszym krokiem jest stworzenie projektu, w którym będą znajdować się nasze analizy. W ramach dostępnego limitu zależnego od wykupionego pakietu dla każdej strony można więc wygenerować odrębny projekt, tak aby zapytania się nie mieszały.

[![](https://www.copywriting-blog.pl/wp-content/uploads/2023/06/1.-panel-glowny-1024x552.png)](https://www.copywriting-blog.pl/wp-content/uploads/2023/06/1.-panel-glowny.png)

W celu przeprowadzenia analizy należy wprowadzić zapytanie z głównym słowem kluczowym/tematem, o którym chcesz pisać. Warto dobrze przemyśleć każdą frazę, ponieważ są one limitowane – w najniższym pakiecie w ciągu miesiąca można wygenerować maksymalnie 25 analiz.

### Analiza i optymalizacja treści w Neuronwriter

Po wprowadzeniu zapytania Neuronwriter prezentuje tabelę z 30 stronami zajmującymi pierwsze pozycji w Google na daną frazę. Każda z nich ma swoją ocenę uwzględniającą jakość znajdującej się na niej treści – im wyższy wynik, tym lepszy content. Użytkownik może samodzielnie wybrać do dokładnej analizy dowolne ze wszystkich wyświetlonych stron. Warto rozważyć odznaczenie tych witryn, które mają niskie wyniki.

[![](https://www.copywriting-blog.pl/wp-content/uploads/2023/06/3.-widok-analizy-1024x563.png)](https://www.copywriting-blog.pl/wp-content/uploads/2023/06/3.-widok-analizy.png)

Na podstawie analizy tekstów umieszczonych na uwzględnionych stronach Neuronwriter przygotowuje liczne wytyczne odnośnie do pisania i optymalizacji SEO treści pod dane frazy. Wskazówki są dostępne w edytorze tekstowym i dotyczą:

- **słów kluczowych** – program wskazuje rekomendowaną oraz rzeczywistą liczbę wystąpień poszczególnych fraz; Neuronwriter podaje odrębne sugestie dla właściwego tekstu oraz nagłówków H1 i H2, podpowiadając, jakie słowa kluczowe i w jakich ilościach powinny się w nich znaleźć;

- **statystyk tekstu **– dzięki oprogramowaniu możesz sprawdzić, ile razy w Twoim tekście występują nagłówki H1 i H2 oraz poznać liczbę słów w porównaniu do średniej na innych stronach;

- **oceny napisanej treści **– punktowej ocenie w skali 1-100 podlega cały content, a jej wartość zależy m.in. od nasycenia słowami kluczowymi, czytelności i prawidłowego uzupełnienia znaczników *meta*; ocenę napisanego tekstu można porównać z wynikami uzyskiwanymi przez inne witryny znajdujące się wysoko w Google.

W trakcie pisania i odpowiedniego umieszczania fraz w treści jej ocena podlega aktualizacji na bieżąco. Copywriter zdobywa kolejne „punkty” i widzi, jak pasek oceny coraz bardziej się zazielenia. Takie rozwiązanie dopinguje do pisania i stosowania się do wytycznych proponowanych przez Neuronwriter.

[![](https://www.copywriting-blog.pl/wp-content/uploads/2023/06/8.-Content-score-1024x557.png)](https://www.copywriting-blog.pl/wp-content/uploads/2023/06/8.-Content-score.png)

Brakuje Ci pomysłu na treść? Na pewno niejednokrotnie zdarzyło Ci się „zamulić” i utknąć w miejscu nad pustą czy na wpół zapełnioną kartką. Neuronwriter przychodzi Ci z pomocą, sugerując pomysły na kolejne nagłówki i tematy, które możesz poruszać. Jeżeli zupełnie nie wiesz, o czym pisać i dopiero poszukujesz inspiracji, również na tym polu oprogramowanie wspiera copywritera. Wystarczy, że w edytorze w zakładce AI-writing wpiszesz interesujący Cię temat, a otrzymasz gotowy plan na tekst wraz ze słowami kluczowymi, tematem, znacznikami meta.

[![](https://www.copywriting-blog.pl/wp-content/uploads/2023/06/6.-AI-writing-1024x557.png)](https://www.copywriting-blog.pl/wp-content/uploads/2023/06/6.-AI-writing.png)

### Analiza konkurencji

Poza modułem analizy treści dostępnym w edytorze oprogramowanie oferuje też analizę konkurencji. Ocena może dotyczyć maksymalnie 30 pierwszych stron wyświetlających się w Google na daną frazę. Narzędzie podaje m.in. m.in.:

- **content score** – skalę oceny treści na stronie i jest wyrażona w skali od 0 do 100;

- **ocenę czytelności **– Neuronwriter analizuje niektórewitryny również pod kątem czytelności publikowanego na nich contentu;

- **liczbę znaków i słów** na danej stronie;

- **strukturę treści **– możesz sprawdzić hierarchię i treść nagłówków, co pozwala na zorientowanie się, jak zbudowane są teksty na pierwszych 10 stronach z Google na daną frazę,

- **statystyki **– dostępne w formie zarówno liczbowej, jak i graficznej, umożliwiają sprawdzenie różnych korelacji, np. pomiędzy długością tekstu a pozycją zajmowaną przez stronę w wynikach wyszukiwania.

Na podstawie informacji zebranych w module analizy konkurencji możliwe jest zorientowanie się, jak długi mniej więcej tekst trzeba będzie napisać, aby zbliżyć się pod tym względem do witryn najlepiej widocznych w Google.

[![](https://www.copywriting-blog.pl/wp-content/uploads/2023/06/7.-Analiza-konkurencji-1024x557.png)](https://www.copywriting-blog.pl/wp-content/uploads/2023/06/7.-Analiza-konkurencji.png)

## Obsługa

Mimo że Neuronwriter to polskie oprogramowanie, został wykonany w całości w języku angielskim. Pozostaje to jednak bez wpływu na komfort obsługi, która jest intuicyjna. Aplikacja okazuje się na tyle prosta w użytkowaniu, że rzetelna recenzja jest możliwa po jednym dniu testowania. Wszystkie funkcje znajdują się pod ręką, a przechodzenie przez kolejne moduły i narzędzia odbywa się płynnie.

## Cena

Jak z cenami? Ile trzeba zapłacić za Neuronwriter? Najtańszy pakiet kosztuje 19 euro i obejmuje maksymalnie 2 projekty, w ramach których można wygenerować 25 analiz i skorzystać z 15 000 punktów AI. Droższe oferty dają dostęp do większej liczby analiz i punktów AI, a do tego do mechanizmów antyplagatiowych i narzędzi do zarządzenia treścią. Droższe pakiety można też zintegrować z Wordpressem i Google Search Console.

[![](https://www.copywriting-blog.pl/wp-content/uploads/2023/06/9.-cennik-neuronwriter-1024x557.png)](https://www.copywriting-blog.pl/wp-content/uploads/2023/06/9.-cennik-neuronwriter.png)

## Neuronwriter – dla kogo?

Dla kogo powstało oprogramowanie? Z powodzeniem korzystać z niego mogą m.in.:

- copywriterzy,

- content marketerzy,

- specjaliści SEO,

- webmasterzy,

- freelancerzy.

Krótko mówiąc, Neuronwriter przyda się każdemu, kto przygotowuje lub analizuje treści na stronach WWW pod kątem ich optymalizacji SEO. Moja [agencja copywriterska](https://www.agencja-copywriterska.pl/) również go używa!

## Zalety

Jakie są zalety Neuronwriter? W recenzji warto wskazać na:

- **rzetelność oceny contentu** – trudno odmówić temu oprogramowaniu wiarygodnych ocen optymalizacji SEO zarówno tworzonej treści, jak i tekstów konkurencji; pod tym względem Neuronwriter spisuje się bardzo dobrze,

- **wysoka jakość wskazówek **– aplikacja świetnie radzi sobie z wyszukiwaniem adekwatnych fraz, które warto zawrzeć w tekście, aby poprawić optymalizację SEO;

- **atrakcyjna cena **– 19 euro miesięcznie za podstawowy pakiet to naprawdę niewiele,

- **czytelność i prosta obsługa**.

Jak widać, zalet oprogramowania jest wiele. A co z wadami?

## Wady

Jeśli chodzi o ewentualne zarzuty wobec Neuronwriter, po długim zastanowieniu i w sposób dość naciągany mogę stwierdzić, że brakuje w nim choćby podstawowych funkcji obejmujących analizę SEO off-page. Przydałoby się np. narzędzie analizujęce linki przychodzące, ale jednocześnie zdaję sobie sprawę, że nie po to powstał Neuronwriter. Do swojego podstawowego zadania, jakim jest optymalizacja treści, oprogramowanie nadaje się wyjątkowo dobrze.

## Podsumowanie recenzji Neuronwriter – czy warto?

Jak najbardziej! Jeśli zależy Ci na stworzeniu contentu jak najlepiej dostosowanego do wymagań wyszukiwarek internetowych, który ułatwi osiąganie wysokich pozycji na interesujące Cię frazy, Neuronwriter jest zdecydowanie godny polecenia. Warto jednak mieć świadomość, że optymalizacja SEO treści to tylko jeden z wielu czynników rankingowych i nawet najlepiej przygotowany pod tym kątem content sam w sobie nie zdziała cudów i nie sprawi, że Twoja strona znajdzie się na pierwszych pozycjach w Google. Dlatego Neuronwriter załatwi tylko część pracy – do pełnej analizy SEO jest niewystarczający.

Osobiście jak najbardziej polecam to polskie oprogramowanie, jeżeli chcesz tworzyć treści dobrze zoptymalizowane pod interesujące Cię frazy kluczowe. Rekomenduję aplikację w szczególności do pisania dłuższych tekstów, jak np. artykuły blogowe, raporty, analizy czy rozbudowane [opisy produktów](https://www.agencja-copywriterska.pl/opisy-produktow/).
