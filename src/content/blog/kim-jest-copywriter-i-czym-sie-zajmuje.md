---
title: "Kim jest copywriter i czym się zajmuje"
description: "**„Agencja copywriterska oferuje...”, „Poszukuję copywritera z doświadczeniem...”, „Copywriting zastępuje tradycyjne dziennikarstwo...” – widzisz te wszystkie n..."
pubDate: 2018-11-23
heroImage: "/images/blog/hands-people-woman-working.jpg"
heroImageAlt: "Kim jest copywriter i czym się zajmuje"
readingTime: 5
---

**„Agencja copywriterska oferuje...”, „Poszukuję copywritera z doświadczeniem...”, „Copywriting zastępuje tradycyjne dziennikarstwo...” – widzisz te wszystkie nagłówki i zastanawiasz się, co dokładnie oznaczają? W takim razie pora wyjaśnić, kim jest copywriter i czym się zajmuje.**

## Kreatywny rzemieślnik słowa

Copywriting jest, najprościej ujmując, tworzeniem różnorodnych treści na zlecenie. Mowa m.in. o:

 	- artykułach,

 	- opisach produktów,

 	- tekstach na stronę WWW,

 	- sloganach reklamowych,

 	- nazwach firm, marek, usługi i produktów,

 	- ofertach handlowych,

 	- korespondencji biznesowej,

 	- informacjach prasowych,

 	- tekstach PR,

 	- treściach do newslettera,

 	- scenariuszach.

Copywriter tworzy treść zgodnie z ustalonymi założeniami. W jakim celu? To zależy od zlecenia. Copywriting przydaje się w kampaniach marketingowych, działaniach PR-owych czy CSR-owych, w optymalizowaniu stron pod kątem SEO (pozycji w wyszukiwarce na określonych frazach). Rzadko której firmie czy organizacji opłaca się zatrudniać fachowca „od pisania” na pełnym etacie – dużo korzystniejsze jest zlecenie konkretnego projektu copywriterowi lub agencji copywriterskiej.

Dla kogo pracuje copywriter? Pomaga małym, średnim i dużym firmom w promocji i dotarciu do klienta, wspiera pozycjonowanie w zleceniach dla agencji SEO, bierze udział w kampaniach marketingowych prowadzonych przez agencje reklamowe i marketingowe, współpracuje ze sklepami i handlowcami w celu zwiększenia sprzedaży, buduje wizerunek na zlecenie agencji PR - krótko mówiąc, poprzez wykorzystanie słów i języka pomaga osiągać cele organizacji, klienta.

[caption id="attachment_177" align="alignnone" width="600"]![](https://www.copywriting-blog.pl/wp-content/uploads/2018/11/hands-people-woman-working.jpg) Praca copywritera wymaga kreatywności.[/caption]

Kim jest copywriter? Pisze artykuły, choć nie jest tradycyjnym dziennikarzem. Może pisać nawet książki (np. wydawane w formie darmowych e-booków), ale nie nazwiemy go pisarzem. Jest kimś pomiędzy. Specjalistą, który potrafi napisać na każdy temat, gwarantując wysoki poziom merytoryczny, językowy, perswazyjny itp.

## 5 najważniejszych umiejętności dobrego copywritera

### **1. Warsztat językowy**

Dobry copywriter udowadnia jakość swojej pracy konkretnymi umiejętnościami, a współpraca szybko weryfikuje, czy spełnia oczekiwania. Biegle posługuje się językiem, w którym ma wykonać zlecenie. Zna reguły gramatyczne czy ortograficzne, wystrzega się błędów. Jeśli efekty jego pracy są wykorzystywane bez korekty osób trzecich, powinien oddawać teksty dopracowane w każdym detalu. Biegłość językowa oznacza także łatwość przywoływania z pamięci synonimów i w ogóle posługiwanie się jak największym zasobem pojęć, także żargonowych. Przeczytaj więcej o tym, kim jest [dobry copywriter](http://www.copywriting24.pl/baza-wiedzy/10-cech-i-umiejetnosci-dobrego-copywritera/).

### **2. Umiejętność wyszukiwania informacji**

Popularny „research” jest dla copywriterów (szczególnie tych piszących dłuższe teksty) chlebem powszednim. W tej pracy pisze się na setki różnych tematów, a przecież nikt nie rodzi się ekspertem z każdej dziedziny. Klienci nie zawsze dostarczają materiały źródłowe czy wzory do wykorzystania. Najczęściej trzeba umieć szybko i skutecznie poruszać się w Internecie, także na stronach obcojęzycznych. Bez błyskawicznego wdrożenia w dany temat copywriter na pewno nie będzie pracować efektywnie.

[caption id="attachment_183" align="alignnone" width="600"]![](https://www.copywriting-blog.pl/wp-content/uploads/2018/11/reserarch-copywritera.jpg) Zdarza się, że research copywritera zajmuje trochę czasu.[/caption]

### **3. Sumienność i cierpliwość**

Każdy copywriter ma swoje mniej lub bardziej lubiane formy i tematy zleceń. Jednak w wielu przypadkach nie można być zbyt wybrednym, a klient zasługuje przecież na identycznie profesjonalne podejście. Jedni najchętniej wymyślają slogany reklamowe, drudzy spełniają się dziennikarsko, sprawnie pisząc atrakcyjne artykuły, a kolejni są prawdziwymi rzemieślnikami opisów do sklepów internetowych. Zwłaszcza ten ostatni rodzaj zleceń wymusza sumienność i cierpliwość – np. gdy w krótkim czasie trzeba przygotować kilkadziesiąt czy kilkaset oryginalnych opisów lamp, części samochodowych czy kosmetyków, które w gruncie rzeczy niewiele się różnią.

### **4. Znajomość mechanizmów marketingu i PR**

Profesjonalny copywriter nieustannie trzyma rękę na pulsie i stopniowo wgłębia się w świat reklamy, psychologii, public relations, pozycjonowani – słowem wszystkiego, co powinno interesować skutecznych marketingowców i specjalistów od PR. Aby pisać teksty perswazyjne, merytoryczne i skuteczne w założonych celach trzeba po prostu rozumieć, dla kogo i po co się pisze. Nawet największy zasób słów nie pomoże, gdy nie rozumiemy absolutnych podstaw marketingu czy funkcjonowania Internetu. Także tworzenie skutecznych sloganów reklamowych, niebanalnych scenariuszy, zapadających w pamięci haseł i nazw wymaga od dobrego copywritera znajomości mechanizmów marketingowych i psychologii działania konsumenta.

### **5. Kreatywność**

Zasad języka, technik sprzedaży czy efektywnego warsztatu można się nauczyć z czasem. Ale kreatywność trzeba pobudzać nieustannie – inaczej efekty pracy copywritera nie będą atrakcyjne i chętnie opłacane. Wymyślasz slogan? To oczywiste, że trzeba poruszyć wyobraźnię. Tworzysz nazwę firmy albo usługo? Musisz być oryginalny. Piszesz dziesiątki opisów podobnych produktów? To także zadanie dla kreatywnych – jak ugryźć temat, żeby nie powielać jednego schematu i tych samych słów.

## Jak pracują i zarabiają copywriterzy

Copywriterzy pracują:

 	- freelancerzy,

 	- pracownicy wyspecjalizowanych agencji marketingowych,

 	- specjaliści na etacie w dużych firmach lub organizacji.

Dobry copywriter wraz z kolejnymi doświadczeniami wykształca własne nawyki i poznaje sposoby na zwiększenie efektywności pracy. W przypadku freelancerów wycena zleceń często zależy od charakteru zlecenia. Im więcej szukania danych czy trudnych zagadnień, tym wyższych zarobków ma prawo oczekiwać copywriter. Odpłaca się klientowi treść, którą z powodzeniem można użyć w działaniach sprzedażowych czy promocyjnych, czerpiąc z tego określone zyski.

W czasach, gdy [pisanie tekstów](http://www.webcopywriting.pl) i tworzenie wszelkiego rodzaju treści tak wielu osobom sprawia kłopot, warto powierzyć to zadanie dobremu copywriterowi, dla którego stanowi ono codzienne wyzwanie, źródło dochodu, ale i przyjemność.
