---
title: "5 sposobów na tworzenie treści z AI – od najprostszego do najtrudniejszego"
description: "**Osobiście dotychczas poznałem kilka, a dokładnie 5 sposobów na pisanie tekstów ze sztuczną inteligencją. Jakich? Oto one. Przeczytaj i dowiedz się, jakie są m..."
pubDate: 2023-12-14
heroImage: "/images/blog/obraz-e1702572792590-1024x534.png"
heroImageAlt: "5 sposobów na tworzenie treści z AI – od najprostszego do najtrudniejszego"
readingTime: 6
---

**Osobiście dotychczas poznałem kilka, a dokładnie 5 sposobów na pisanie tekstów ze sztuczną inteligencją. Jakich? Oto one. Przeczytaj i dowiedz się, jakie są metody na tworzenie treści z ChatGPT, Claude i innymi LLM!**

## 1. Okno dialogowe

Podstawowy i zarazem najmniej efektywny sposób na pisanie tekstów z AI, czyli po prostu standardowe „rozmawianie” z ChatGPT. Okno dialogowe jest dostępne dla każdego, a w wersji 3.5 całkowicie za darmo. Dostępność i prostota tej metody tworzenia contentu ze sztuczną inteligencją to jej niewątpliwe zalety. Jednak na tym koniec – im dalej w las, tym ciemniej.

Jeśli korzystasz ze standardowego okna dialogowego w ChatGPT, Claude czy innym LLM, nie licz na wysokiej jakości treść. O ile poprzez odpowiednie prompty możesz ją znacznie podwyższyć, o tyle na niewielką długość odpowiedzi (maks. ok. 3000 znaków ze spacjami) i brak kontroli nad jej parametrami nie ma już wpływu. A to duże ograniczenia, z którymi ja jako [copywriter](https://www.icopywriter.pl/) nie chcę się zmagać.

![Claude chat Polska](https://www.copywriting-blog.pl/wp-content/uploads/2023/12/obraz-e1702572792590-1024x534.png)

Nie zmienia to faktu, że przy niewielkich wymaganiach i dla osób rzadko piszących tekstów z AI właśnie ten sposób jest najrozsądniejszy i najprostszy zarazem. Tworzenie contentu w dużej ilości tą metodą może być już mało efektywne, dlatego zapoznaj się z kolejnymi sposobami na generowanie treści ze sztuczną inteligencją.

**Zalety:**

- dostępność i prostota obsługi

- darmowa wersja ChatGPT

**Wady:**

- niska jakość treści

- krótka długość odpowiedzi (maks. ok. 3000 znaków)

- brak kontroli nad parametrami tekstu

**Dla kogo:**

- osób rzadko piszących teksty z AI

- przy niewielkich wymaganiach co do treści

## 2. Zewnętrzne generatory treści

[WriteSonic](https://writesonic.com/), [Copymate](https://copymate.app/) czy [Jasper](https://www.jasper.ai/) to te najbardziej znane, jednak obecnie są setki innych narzędzi do automatycznego pisania artykułów i innych tekstów. Gorsze, lepsze, tańsze, droższe – do wyboru, do koloru.

Zalety tworzenia treści za pomocą generatorów? Na pewno łatwość obsługi i możliwość generowania nawet bardzo długich artykułów za jednym kliknięciem. Wystarczy przeprowadzić szybką wstępną konfigurację i gotowe – po kilkunastu/kilkudziesięciu minutach tekst jest gotowy. Szybkość zasługuje na uznanie.

A wady? Na pewno brak kontroli nad systemem i cena. Choć stawki są relatywnie niskie, szczególnie gdy się je porówna np. z [cennikiem agencji copywriterskiej](https://www.ecopywriting.pl/cennik-copywritingu/), to jednak marży twórców danego systemu ominąć się nie da.

![](https://www.copywriting-blog.pl/wp-content/uploads/2023/12/generator-tresci.jpg)

Druga sprawa to jakość contnetu powstający z zastosowaniem generatorów. Niekiedy pozostawia on bowiem sporo do życzenia – powtórzenia wyrazów, błędy interpunkcyjne, a nawet zakończenie (sic!) w środku artykułu się zdarzają dość często. Jednak gwoli ścisłości muszę przyznać, że najlepsze generatory robią naprawdę solidną robotę i dostarcza treści wysokiej jakości.

**Zalety:**

- łatwość obsługi

- możliwość generowania długich tekstów

**Wady:**

- brak kontroli nad systemem

- nie zawsze wysoka jakość treści

- konieczność poniesienia dodatkowych kosztów

**Dla kogo**:

- osób poszukujących szybkiego sposobu na tworzenie treści

## 3. Playground OpenAI, Workbench Anthropic

Platformy dla użytkowników płatnych wersji ChatGPT-4 i Claude. Do pisania tekstów za ich pomocą potrzebujesz profesjonalnego konta na stronach OpenAI i Anthropic. Tutaj generujesz treści poprzez API i możesz ustawiać parametry odpowiedzi, np. temperaturę (czyli kreatywność). Obsługa jest dość intuicyjna i nikt nie powinien mieć z nią problemu.

[![playground-Open-AI](https://www.copywriting-blog.pl/wp-content/uploads/2023/12/playground-Open-AI.jpg)](https://www.copywriting-blog.pl/wp-content/uploads/2023/12/playground-Open-AI.jpg)

Tworząc content w Playground OpenAI czy Workbench Anthropic, zauważysz jego wyższą jakość niż w standardowym okienku chatu. Większa kontrola nad tekstem to również zaleta, jednak ograniczeniem jest długość odpowiedzi. Co prawda jest ona obszerniejsza niż w standardowym chacie, ale nie jakoś znacznie, bo dochodzi maks. do nieco ponad 4000 znaków. Trzeba się liczyć z ceną za korzystanie z API, choć jest ona niewielka.

**Zalety:**

- wyższa jakość treści niż w standardowym oknie dialogowym

- większa kontrola nad parametrami tekstu

**Wady:**

- ograniczenie w długości tekstów (maks. nieco ponad 4000 znaków)

- konieczność wykupienia konta płatnego

**Dla kogo:**

- użytkowników kont płatnych ChatGPT i Claude

## 4. API

Korzystając bezpośrednio z interfejsu programistycznego ChatGPT-4 czy Claude, stworzysz własny system generowania treści dostosowany do Twoich potrzeb. To Twój osobisty generator tekstów, który działa w taki sposób, w jaki go zaprogramujesz. Nie muszę chyba mówić, jakim ułatwieniem w pracy copywritera jest takie rozwiązanie, prawda?

Możliwość personalizacji i generowania tekstów nawet na ponad 20 000 znaków w ciągu 10 min to prawdziwy gamechanger. Wpisujesz w tabeli temat, liczbę znaków, frazy kluczowe czy źródła, klikasz przycisk i po chwili otrzymujesz gotowy artykuł. Czy tak nie wygląda magia? Magia AI copywritingu.

[![make.com-api](https://www.copywriting-blog.pl/wp-content/uploads/2023/12/make.com-api.jpg)](https://www.copywriting-blog.pl/wp-content/uploads/2023/12/make.com-api.jpg)

Tylko jak stworzyć własny system generowania treści? To już pytanie na osobny, długi artykuł. Właśnie konieczność zastosowania relatywnie zaawansowanych rozwiązań technicznych sprawia, że tworzenie tekstów poprzez API OpenAI, Claude czy innego LLM jest dość ograniczone. Stworzenie takie narzędzia wymaga czasu i wiedzy zarówno programistycznej, jak i sctricte copywriterskiej.

**Zalety**

- możliwość stworzenia personalizowanego systemu generowania tekstów

- generowanie bardzo długich tekstów

**Wady**

- konieczność zastosowania wiedzy programistycznej

- pracochłonny proces tworzenia systemu

**Dla kogo**

- programistów i zaawansowanych użytkowników AI

- zawodowych copywriterów i marketerów

## 5. Pełna automatyzacja

![](https://www.copywriting-blog.pl/wp-content/uploads/2023/12/BabyAGI.jpg)

Nic nie robisz, a teksty… piszą się same! To nie science fiction, lecz dzisiejsza rzeczywistość. Oczywiście w ogromnym uproszczeniu, bo najpierw musisz skonfigurować własnego asystenta AI, np. poprzez Asystenta OpenAI czy [BabyAGI](https://babyagi.org/). Jeśli potrafisz stworzyć takiego robota, który jest zdolny do samodzielnego podejmowania decyzji i wykonywania określonych czynności na podstawie Twoich wytycznych, świat stoi przed Tobą otworem!

W scenariuszu pełnej automatyzacji sztuczna inteligencja samodzielnie nie tylko pisze Twoje teksty, ale też wymyśla tematy, koryguje, publikuje i realizuje inne wskazania, do których została zaprogramowana. Jak możesz się domyślać, stworzenie takiego systemu to dość skomplikowane zadanie, które wymaga jeszcze większej znajomości programowania niż w przypadku bezpośredniego korzystania z API.

**Zalety**

- brak konieczności wykonywania jakichkolwiek działań przez użytkownika

**Wady**

- skomplikowany proces tworzenia systemu

- wymagana zaawansowana wiedza programistyczna

**Dla kogo**

- zaawansowanych programistów AI

- zawodowych copywriterów i marketerów

### Porównanie sposobów tworzenia tekstów ze sztuczną inteligencją

**Metoda****Zalety****Wady****Dla kogo****1. Okno dialogowe (np. ChatGPT)**Dostępność i prostota obsługi, darmowa wersja ChatGPTNiska jakość treści, krótka długość odpowiedzi, brak kontroli nad parametrami tekstuOsoby rzadko piszące teksty z AI, przy niewielkich wymaganiach co do treści**2. Zewnętrzne generatory treści (np. WriteSonic, Jasper)**Łatwość obsługi, możliwość generowania długich tekstówBrak kontroli nad systemem, nie zawsze wysoka jakość treści, konieczność poniesienia kosztówOsoby poszukujące szybkiego sposobu na tworzenie treści**3. Playground OpenAI, Workbench Anthropic**Wyższa jakość treści niż w standardowym oknie dialogowym, większa kontrola nad parametrami tekstuOgraniczenie w długości tekstów, konieczność wykupienia konta płatnegoUżytkownicy kont płatnych ChatGPT i Claude**4. API**Możliwość stworzenia personalizowanego systemu generowania tekstów, generowanie bardzo długich tekstówKonieczność zastosowania wiedzy programistycznej, pracochłonny proces tworzenia systemuProgramiści i zaawansowani użytkownicy AI, zawodowi copywriterzy i marketerzy**5. Pełna automatyzacja**Brak konieczności wykonywania jakichkolwiek działań przez użytkownikaSkomplikowany proces tworzenia systemu, wymagana zaawansowana wiedza programistycznaZaawansowani programiści AI, zawodowi copywriterzy i marketerzy

**A Ty – czy tworzysz treści za pomocą AI? Jeśli tak, daj znać, czy korzystasz z któregoś z wymienionych sposobów poza oknem dialogowym ChatGPT!**
