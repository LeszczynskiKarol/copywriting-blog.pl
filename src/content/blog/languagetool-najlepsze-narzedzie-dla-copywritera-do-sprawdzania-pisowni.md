---
title: "Recenzja LanguageTool – najlepsze narzędzie dla copywritera do sprawdzania pisowni?"
description: "**Chcesz pisać coraz lepiej i mieć pewność, że Twoje teksty są w pełni poprawne? Szukasz narzędzia dla copywritera, które pomoże Ci szybko i skutecznie sprawdzi..."
pubDate: 2022-01-28
heroImage: "/images/blog/LanguageTool.png"
heroImageAlt: "Recenzja LanguageTool – najlepsze narzędzie dla copywritera do sprawdzania pisowni?"
readingTime: 7
---

**Chcesz pisać coraz lepiej i mieć pewność, że Twoje teksty są w pełni poprawne? Szukasz narzędzia dla copywritera, które pomoże Ci szybko i skutecznie sprawdzić pisownię oraz sensowność obecnych w tekście sformułowań? W takim razie przetestuj program LanguageTool, ale najpierw przeczytaj naszą recenzję i sprawdź, dlaczego warto to zrobić. Poniżej znajdziesz mnóstwo praktycznych informacji, opinii, przykładów i wskazówek, dzięki którym maksymalnie wykorzystasz potencjał drzemiący w tym narzędziu do copywritingu.**

## LanguageTool – co to jest?

Najprościej mówiąc, [LanguageTool](https://languagetool.org/pl) to profesjonalny korektor tekstu umożliwiający szybkie sprawdzanie treści pod względem:

- interpunkcyjnym,
- gramatycznym,
- ortograficznym,
- składniowym,
- stylistycznym.

Z nim pisanie tekstów staje się jeszcze efektywniejsze, ponieważ oszczędzasz czas na samodzielne korekty. Kwestie językowe powierzasz niezawodnym algorytmom bazującym na szerokiej gamie zasad i reguł, które zostały zaimplementowane dzięki pracy specjalistów z całego świata.

![](https://www.copywriting-blog.pl/wp-content/uploads/2022/01/LanguageTool.png)

Przeznaczone m.in. do copywritingu narzędzie LanguageTool umożliwia wykrywanie błędów w polskich tekstach i pracę z obcym słownictwem. Obecnie na stronie dostępnych jest aż 31 języków, a te najpopularniejsze, używane w rozmaitych zakątkach globu, zostały podzielone ze względu na dialektykę charakterystyczną dla danych szerokości geograficznych. To najlepiej świadczy o kompleksowym charakterze omawianego korektora. Sprawdź również inne [narzędzia copywritera](http://www.agencja-copywriterska.pl/blog/11-darmowych-narzedzi-copywritera-ktore-pomoga-ci-w-pisaniu-tekstow/).

## Podstawowa wersja LanguageTool – na co możesz liczyć?

Bezpłatny i ogólnodostępny wariant danej usługi może się kojarzyć z mocno ograniczonymi możliwościami. Czy tak jest w przypadku podstawowej wersji LanguageTool? Zdecydowanie nie – również w jej ramach możesz liczyć na kompleksowe i skuteczne wsparcie podczas korekty tekstów. To coś więcej niż standardowy edytor, który podkreśla literówki i błędy ortograficzne. Narzędzie wyłapuje bowiem także podwójne spacje, powtórzenia, potknięcia interpunkcyjne, stylistyczne, gramatyczne, leksykalne i wiele więcej. Pomaga też w uporaniu się z nieprawidłowymi sformułowaniami i błędami składniowymi. Wybierając LanguageTool, masz pewność, że Twój tekst jest faktycznie dobrze napisany. W sprzedaży dostępne są jednak też płatne pakiety. Kiedy w takim razie warto zdecydować się na ich wykupienie i z jakimi kosztami się to wiąże?

![](https://www.copywriting-blog.pl/wp-content/uploads/2022/01/LanguageTool-cennik-1024x712.png)

## Płatne pakiety – koszty i dodatki

Decydując się na pakiet premium, zyskujesz bardziej rozbudowane usługi dotyczące korekty gramatycznej, interpunkcyjnej i stylistycznej. Oprócz tego zwiększona jest także liczba znaków w tekście, które da się sprawdzić – jednorazowo do 100 tysięcy. Płatna wersja dla użytkowników indywidualnych zawiera dodatki do dokumentów tworzonych za pomocą Google i pakietu Microsoft. Możesz liczyć też na dużą elastyczność cenową – LanguageTool oferuje rozliczenie:

- miesięczne (39,90 zł/miesiąc),
- kwartalne (26,33 zł/m),
- roczne (9,99 zł/m),
- co dwa lata (8,29 zł/m).

LanguageTool przygotowało propozycję dla zespołów liczących maksymalnie 20 osób, choć na stronie znajduje się dopisek informujący o możliwości indywidualnego kontaktu w celu powiększenia obsługiwanej liczby użytkowników. To duża zaleta. W najwyższym wariancie dostępna jest obecnie jedynie płatność roczna, a cena zależy od wielkości zespołu.

Maksymalny pakiet dla dwóch osób to miesięczny koszt na poziomie 17,99 zł, z kolei przy 20 użytkowników opłata wynosi niecałe 160 zł miesięcznie, a więc 1918 zł w ujęciu rocznym. Warto podkreślić, że wszystkie podane na stronie ceny zawierają VAT. Wybierając tę usługę dla swojego zespołu, możesz liczyć na takie same udogodnienia jak w przypadku wersji dla osób indywidualnych, które zostały uzupełnione o dodatkową funkcję zarządzania współpracownikami dysponującymi dostępem do programu.

## Zalety i wady

Wśród zalet użytkownicy wymieniają najczęściej szeroką dostępność i bezpłatność zaawansowanej usługi. Doceniany jest także brak konieczności rejestrowania się. Podstawowa, lecz bardzo rozbudowana i specjalistycznie zaprojektowana wersja jest ogólnodostępna, więc jeśli chcesz przetestować ją w tej chwili, nic nie stoi na przeszkodzie.

![](https://www.copywriting-blog.pl/wp-content/uploads/2022/01/LanguageTool-darmowa-wersja-1024x567.png)

Czytając recenzje o LanguageTool, często można się natknąć na pozytywne opinie dotyczące funkcjonalności. Jako [copywriter](https://www.copywriting-blog.pl/kim-jest-copywriter-i-czym-sie-zajmuje/) wiesz, że redagowanie tekstu ma wiele faz (przeczytaj więcej o [planowaniu pracy copywritera](https://www.copywriting-blog.pl/planowanie-pracy-copywritera-czyli-jak-efektywnie-zorganizowac-swoj-dzien/)), a ostateczna korekta bywa czasochłonna i żmudna. Po dniu pełnym pracy trudno wychwycić wszystkie pomyłki, literówki czy powtórzenia. Im więcej czasu poświęcisz na pisanie tekstu, tym większe prawdopodobieństwo, że stracisz precyzję, a więc i zdolność do skutecznego wyłapywania błędów. Poprzez wykorzystanie narzędzia LanguageTool łatwo sobie z tym poradzisz, a tym samym zaoszczędzisz czas i zadbasz o wysoką jakość treści.

Dla wielu osób plusem jest bardzo prosty design usługi, który przesądza o wygodzie obsługi. Na uwagę zasługuje także oprawa graficzna i wykorzystanie rzucającej się w oczy kolorystyki, dzięki czemu błyskawicznie dostrzegasz błędne słowa czy fragmenty zdań, które wymagają korekty. Atutem LanguageTool jest też to, że program sam podpowiada, co z danym sformułowaniem jest nie tak. Jeżeli więc nie wiesz, co poprawić, wystarczy, że klikniesz podświetlone słowo czy frazę, a inteligentny system wyświetli okienko z opisem błędu i pomocnymi sugestiami.

Możesz mieć pewność, że narzędzie wesprze Cię w sposób profesjonalny, m.in. dlatego, że liczba językowych i ortograficznych reguł jest wyjątkowo szeroka i na bieżąco uzupełniana. Jeżeli jednak w Twoim tekście pojawiają się słowa, które nie są znane LanguageTool i w związku z tym traktowane jako błędne, dokonaj konfiguracji ustawień. Da się to zrobić za pomocą opcji *ignoruj* *w tym tekście* lub *dodaj do osobistego słownika* – żeby skorzystać z drugiego rozwiązania, musisz mieć konto.

![](https://www.copywriting-blog.pl/wp-content/uploads/2022/01/LanguageTool-ignorowanie-bledow-1024x580.png)

W swoich recenzjach LanguageTool copywriterzy wskazują też na pewne wady, jednak już na wstępie trzeba zaznaczyć, że mają one raczej marginalne znaczenie. Minusem jest ograniczenie liczby znaków na tekst. Korzystając z wersji podstawowej, możesz zweryfikować jednorazowo jakość treść liczącą nie więcej niż 10 tysięcy znaków. Czy to dużo? Zależy od specyfiki tekstu, jednak łatwo sobie z tym poradzić, sprawdzając materiał podzielony na części. Na koniec warto wspomnieć, że dla niektórych istotnym mankamentem jest brak możliwości skontrolowania tekstu w systemie plagiatowym, co generuje potrzebę skorzystania z dodatkowego programu.

## Jak obsługiwać LanguageTool?

Aby dokonać recenzji LanguageTool, warto wyrobić własną opinię i samodzielnie przetestować, co oferuje to nowoczesne narzędzie. Jak to zrobić? Z usługi możesz skorzystać przez stronę internetową bez konieczności rejestracji. Mimo to opłaca się rozważyć założenie konta, ponieważ jest to darmowe i trwa błyskawicznie, a zyskujesz dostęp do słownika osobistego, bezpiecznego przechowywania materiałów, jeszcze większej liczby zaawansowanych sugestii dotyczących poprawności językowej, a nawet do komfortowego dla oczu ciemnego interfejsu.

Oprócz ogólnodostępnej strony usługodawca oferuje użytkownikom dodatki do przeglądarek internetowych, które zapewniają wsparcie językowe w trakcie pisania postów w mediach społecznościowych, wiadomości pocztowych czy wpisów blogowych. Jeśli marzy Ci się pisanie tekstów z automatyczną korektą LanguageTool, skorzystaj z dodatków dla pakietu Office, które są kompatybilne z:

- Microsoft Word,
- Google Docs,
- LibreOffice,
- OpenOffice.

![](https://www.copywriting-blog.pl/wp-content/uploads/2022/01/LanguageTool-dodatki-1024x588.png)

Takie rozwiązanie pozwala na wygodną pracę w systemowym edytorze bez konieczności uruchamiania przeglądarki. Wszystkie te propozycje są bardzo funkcjonalne i ułatwiają dbanie o poprawność językową w różnych sytuacjach. Opinie copywriterów i innych użytkowników wskazują jednoznacznie, że największą popularnością cieszy się aplikacja, którą możesz zainstalować na komputerze z oprogramowaniem Microsoft, jak i MacOS.

Niezależnie od opcji, z jakiej zdecydujesz się skorzystać, obsługa narzędzia LanguageTool jest bardzo prosta i intuicyjna. Wystarczy, że wybierzesz język i zaczniesz pisać tekst lub wkleisz gotową już treść w widoczne na ekranie okienko. Po maksymalnie kilku sekundach (w zależności od liczby znaków) program ponownie wyświetli tekst, ale uzupełniony już o stosowne adnotacje, oczywiście jeżeli wykryje jakieś pomyłki. O ile tak się stanie, fragmenty lub słowa wymagające poprawy będą zaznaczone kolorem. Po kliknięciu danej frazy wyświetlają się sugestie, nazwa błędu oraz opis ułatwiający poprawne zapisanie wyrażenia.

## Dlaczego warto korzystać z tego narzędzia?

Jak wiesz, [copywriting](http://www.ecopywriting.pl/) to zajęcie absorbujące i wymagające precyzji. Ponieważ ludzkie zdolności są często zawodne, opłaca się postawić na wsparcie nowoczesnych i inteligentnych programów, które nie przegapią tego, co może umknąć Twojej uwadze. Zacznij korzystać z LanguageTool i zobacz, jakie będą Twoje wrażenia. Istnieje duże prawdopodobieństwo, że i Tobie przypadnie do gustu.

Moje osobiste doświadczenia i opinie użytkowników świadczą o wysokiej funkcjonalności i rozbudowanych możliwościach programu, a wiele osób jednoznacznie stwierdza, że nie istnieje obecnie oprogramowanie, które oferowałoby bardziej kompleksowe usługi z zakresu sprawdzania pisowni. Potwierdzają to m.in. liczne testy polegające na analizie tekstu w różnych aplikacjach – często LanguageTool wyłapuje błędy, których wcześniej wykorzystane programy po prostu nie wykrywały, co jest dowodem świadczącym o przewadze tego narzędzia nad innymi. Sprawdź inne [błędy copywritera](http://www.blog.ecopywriting.pl/10-bledow-copywritera-ktore-niszcza-efekty-twojej-pracy/).

Osobiście korzystam z LanguageTool przy każdym tekście i rzeczywiście uważam, że to najlepsze narzędzia do korekty i sprawdzania pisowni. A Ty, używasz go czy wolisz jakieś inne oprogramowanie? Albo może zdajesz się całkowicie na własne siły? Podziel się opinią!
