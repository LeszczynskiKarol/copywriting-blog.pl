---
title: "Treści tworzone przez użytkowników - skuteczna metoda na dobry PR i lepsze SEO"
description: "**Odpowiadasz za pisanie tekstów? Mam dla Ciebie poradę, która pozornie wyda się ekstrawagancką: daj się wypowiedzieć innym. Zapytasz: „jak to? To ja odpowiadam..."
pubDate: 2017-01-31
heroImage: "/images/blog/treści-tworzone-przez-użytkowników.png"
readingTime: 3
---

**Odpowiadasz za pisanie tekstów? Mam dla Ciebie poradę, która pozornie wyda się ekstrawagancką: daj się wypowiedzieć innym. Zapytasz: „jak to? To ja odpowiadam za treść!” Pamiętaj jednak, że współczesny Internet tworzą wszyscy użytkownicy. Ich słowa wpływają na wizerunek marki, sprzedaż w e-sklepie czy pozycjonowanie strony w wyszukiwarce.**

## Wszechobecne opinie

[Amerykańskie badania](http://www.crocodiledigital.net/how-to-manage-your-online-reputation-a-2016-guide/) dowiodły, że rekomendacje użytkowników mają istotniejszy wpływ na decyzje konsumenckie niż reklama – chodzi o tzw. społeczny dowód słuszności. Niemal 3/4 internautów traktuje sieciowe opinie tak samo, jak te, które słyszą w codziennym, prawdziwym życiu. To pierwszy sygnał, by traktować komentarze całkiem serio.

Jeśli jesteś blogerem, prowadzisz działalność e-commerce, kontrolujesz konta w mediach społecznościowych, odpowiadasz za tworzenie i promowanie treści dla konkretnej organizacji – oddaj cząstkę pola użytkownikom. Komentarze pod wpisami, na stronach katalogowych, w Google Miejsca, recenzje usług i produktów – wszystkie obszary, które mogą być wypełnione przez anonimowych bądź zalogowanych użytkowników, mają realną wartość. Zwiększają zainteresowanie tekstem, ułatwiają dotarcie do większej liczby odbiorców, a wreszcie – dostarczają konstruktywnych uwag co do zawartości sklepu, treści wpisu czy jakości produktu lub usługi.

Często komentowane produkty, usługi czy same treści budzą zaufanie użytkowników. Taką aktywność docenia również zaktualizowany algorytm Google, który premiuje strony z contentem wygenerowanym przez użytkowników. Mechanizmy przeglądarki windują bowiem strony dostosowane do potrzeb odbiorców, przydatne, ciekawe, intrygujące. Pamiętaj o tym, przygotowując opisy produktów, wpisy blogowe czy strony zapleczowe.

## Gościnne treści

W przypadku sklepów internetowych i stron firmowych doskonale spisują się referencje, publikowane pod imieniem i nazwiskiem, wraz ze zdjęciem autora pochlebnych słów. Widząc taką treść, myślimy bardzo prostym schematem: „_ktoś zdecydował się na publikację swojej referencji pod imieniem i nazwiskiem, wraz ze zdjęciem → to musi być prawdziwe, przecież nie narażałby swojej reputacji_”. Szczególnie, że inaczej patrzymy na celebrytów występujących w reklamach telewizyjnych za pieniądze, a inaczej na (teoretycznie, ale to już zupełnie inny temat) bezinteresowne polecenia w Sieci.

Generowanie takiego contentu nie wymaga wielkiego wysiłku. Przekonaj dotychczasowych, zadowolonych klientów bądź kontrahentów do zamieszczenia kilku pozytywnych słów na Twojej stronie. Możesz odwdzięczyć się tym samym lub zapewnić inny rodzaj gratyfikacji, np. link zwrotny do ich witryny. Skorzystaj także z gościnności blogerów. Jako twórca treści możesz się na przykład umówić na barterową „wymianę” przestrzeni. Jeśli umieścisz swój wpis na dobrze wypozycjonowanym blogu i zdobędziesz link – zyskasz nie tylko wizerunkowo, ale i z punktu widzenia SEO.

**Podsumowując, postaw na:**

- komentarze, opinie, recenzje, wpisy użytkowników;

- współpracę z wartościowymi blogami;

- przejrzyste, wartościowe z punktu widzenia czytelników opisy produktów i treści stron.

Efekty będą satysfakcjonujące:

- pozytywny odbiór użytkowników;

- poprawa wizerunku marki i samej strony;

- lepsza pozycja w wyszukiwarce;

- autentyczna informacja zwrotna ze strony użytkowników.

Zapraszam do dyskusji – naprawdę liczę na Twoją opinię :-)
